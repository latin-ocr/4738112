‚12-

nisi tria inveni exempla, in Annalibus unum tantum.
Ne-an contra semel tantum occurrit in Germania, in
posterioribus demum i. e. Historiis et Annalibus 19,
promiscue utrum (ne) — an 4, ne-an 20 locis. ldem,
quod de ne—an, dici potest etiam de eis interrogationi-
bus, quarum priores partes nullis particulis indicatae
sunt. Nam in minoribus scriptis5omnino obvia exem-
pla, dum in ceteris libris permultae et variae reperiun-
tur structurae ellipticae‚ quibus nota illa breviloquentia
Tacitea optime declaratur.

 

B.

Interrogationes disiunctivae‚ in quarum membro
priori particula omissa est, posterius ei particula
an opponitur.

Ut apud Ciceronem enunciatorum interrogativo-
rum, quorum membra ad particulas utrum-an et ne-an
sese applicant, usus frequentissimus est (nam ca.
160 -l— ca. 120 = ca. 280 locis occurrunt), eorum
autem, quae particulam an solam recipiunt, prae eis
satis exiguus (ca. 70 locis), ita apud Tacitum ratio di-
versa est. Nam hic exceptis ca. 30 ceterae omnes fere
ita comparatae sunt, ut maxima ex parte duo vocabula

particula an breviter graviterque inter se opponantur,

unde sententiae brevi verborum circuitu exhibentur.

Quod fit in indirectis interrogationibus, directae
enim aliquot tantum exstant. Cum autem in eis non
solum simplices aut duplices, sed etiam triplices vel
· quadruplices quoque deprehendantur omissiones, vo-
cantur ellipticae. llis igitur ellipticis disiunctionibus
optime perspicitur concinnus et contractus dicendi mo-
dus. Simplicium omissionum iam apud priscos scripto-
res magnum invenimus numerum. Duplices autem,
triplices et quadruplices apud recentioris demum aevi
scriptores frequentiore usu veniunt.¹) Apud Ciceronem
enim in orationibus, quas eleganti et erudito stilo com:
positas esse constat, nullum est vestigium, eorum au-
tem, qui proferri possunt, locorum plurimi exstant in

¹) cf—Draeger Synt. ξ. 468: »Eine verkiirzte Form der
Disjunktion mit einfachem an' und mit Ellipse des Verbum
kommt seit Cicero otters vor«.

 


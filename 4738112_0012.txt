-4-

ΡΙ. ΙΞρίᾶ.Ι 223: Quid erat induta? An regillam
induculam an mendiculam? ¹)

Temporis decursu, cum sermo Latinus magis ma-
gisque excoleretur et ampliore vel in dicendo vel in
scribendo usu plures et varias formas proferre coepis-
set, id quod non multo ante Plauti et Terentii tempo—
ra factum esse videtur, plures interrogationum disiuncti-
varum exstiterunt structurae variis simplicibus interro-
gationibus inter se oppositis ex. gr.

ΡΙ. Bacch. 400 sqq: nunc certamen cernitur, Sisne
necne, ut esse oportet malus,
bonus, quoiquoimodi: iustuS,
iniustus: malignus, largus:
tristis commodus.

Cato de re rust. CXl: Si voles scire, in vinum aqua
addita sit necne.

Usitatissimae erant formae, quarum parti priori

particulis utrum, ne, vel nulla introductae posterior par-
ticula an opponebatur, dum supra memoratae rariores
fiebant. Tandem usus particulae an in posteriori mem-
bro tam peculiaris iactus est, ut paulatim vis eius vocis
nativa, quae vere interrogativa erat, disiunctiva haberi
coepta esset. Causa erat haec, quod in lingua germana
disiunctio plerumque per vernaculam „oder ob“ vel sae-
pius „oder“ reddebatur, cui sermonis sui proprietati in-
dulgentes viri docti notionem „oder“ Latino an primitus
innatam fuisse contendebant. lnde certe est, quod plu-
rimi, ubi interrogatio simplex apud veteres scriptores
inveniebatur, eam baud merito non simplicem esse cen-
sebant, sed posteriorem partem disiunctivae interroga-
tionis, cuius prior omissa quidem esset, facile tamen
cogitatione subintellegi posset. interrogativam vero vim

¹) Hand »Tursellinus seu de particulis Latinis commen-
tarii« 1. pag. 307—310 negat an in priori disiunctionis membro
poni posse, ubi vero exstet, ibi aut a librariis inculcatum aut
anaphora positum esse aut denique locos corruptos esse haben-
dos. ldem Grabenstein »de interrogationum enunciativarum ·usu
Horatiano« Diss. inaug. Halis Saxonum 1883 pag.8 his verbis:
numquam prius interrogationis disiunctivae membrum particula
an introducitur. Cf. quae contra disputaverunt: Draeger Synt. ..
ll. pag. 489, Hinze »de an aniculae apud priscos scriptores
Latinos vi et usu« Progr. grandenburg 1887 pag. 15 sq. ubi
exempla e priscis scriptoribus collata sunt. Krebs Schmalz An-
tibarbarus ed 7. t. l. (1905) sub v. an affirm tt non usitatum
esse an veteribus, sed apud posteriores demum inveniri; idem
Schmalz Syntax ³ §- 273.

 

